---
type: eten

title: Auberginegratin met Peterseliepesto
slug: auberginegratin-met-peterseliepesto
date: "2018-11-16"
description: Heerlijke ovenschotel
image: /files/eten/auberginegratin-met-peterseliepesto.jpg

soort: vega+
gang: hoofd
temperatuur: warm
bereidingstijd: 40 min, 45 min oven
keuken: italiaans
waardering: +++
ingredienten:
- aubergine
- feta
- ricotta
- parmezaan
- peterselie

menu: "eten-gang-hoofd"

---

Heerlijke ovenschotel met aubergine en 3 kazen. De zelfgemaakte pesto van peterselie en pijnboompitten past er ook erg goed bij.

## Ingrediënten

*voor 4 personen*

####  auberginegratin

* 3 aubergines, in plakken
* 500 ml tomatensaus
* 100 g feta
* 200 g ricotta
* 100 g Parmezaanse kaas, geraspt
* olijfolie

#### peterseliepesto

* 40 g bladpeterselie, grof gesneden
* 50 g pijnboompitten, licht geroosterd
* 50 g Parmezaanse kaas, geraspt
* 2 tenen knoflook, gesneden
* 2 ansjovisje uit blik, gehakt
* 1 citroen, schil geraspt, plus sap
* olijfolie

## Bereiding

Verwarm de oven voor op 180°C.

Grill de aubergineplakken tot ze zacht zijn, en zet apart.

Strijk 1/3 van de tomatensaus op de bodem van een ingevette ovenschaal. Leg hier een laag aubergine op, ongeveer de helft. Nogmaals 1/3 van de tomatensaus hieroverheen, en strooi hier de helft van alle 3 de kazen overheen. Dan de rest van de aubergine, de rest van de tomatensaus, en de rest van de kazen. Sprenkel hier wat olijfolie over.

Zet dit 45 minuten in de oven.

Doe alle ingrediënten voor de pesto met wat grof zeezout en peper in de blender en pureer tot een grof mengsel. Doe er eventueel nog wat olie bij. Zet in de koelkast tot gebruik.

#### Bron

Delicious magazine