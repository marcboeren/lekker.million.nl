---
type: eten

title: Kruidentaart met courgette
slug: kruidentaart-met-courgette
date: "2018-12-26"
description: Plaatpizza anders
image: /files/eten/kruidentaart-met-courgette.jpg

soort: groente
gang: hoofd
temperatuur: warm
bereidingstijd: 25 min, 25 min oven
keuken: italiaans
waardering: ++++
ingredienten:
- courgette
- roomkaas
- serranoham

---

![Foto van kruidentaart met courgette](/files/eten/kruidentaart-met-courgette.jpg)

## Ingrediënten

*voor 4 personen*

* 10 plakjes bladerdeeg, ontdooid
* munt, fijngesneden plus garnering
* platte peterselie, fijngesneden plus garnering
* basilicum, fijngesneden plus garnering
* 350 g zachte naturel roomkaas
* 3 tenen knoflook, fijngesneden
* 50 g Parmezaanse kaas, geraspt
* 1 courgette, in dunne plakjes
* olijfolie
* 150 g serranoham


## Bereiding

Verwarm de oven voor op 200°C.

Bestrooi elk deegplakje met wat kruiden en leg ze op elkaar. Rol ze uit op een met bloem bestoven werkblad tot formaat bakplaat. Leg de deeglap op de bakplaat met bakpapier.

Rol de zijkanten iets terug om een opstaande rand te maken. Meng de roomkaas met de kaas, knoflook, en zout en peper naar smaak. Bestrijk de taartbodem hiermee. Leg de courgetteplakjes erop en besprenkel met olijfolie.

Bak de taart in 20 à 25 minuten goudbruin en gaar. Scheur intussen de ham in repen en snij de rest van de kruiden grof. Haal de taart uit de oven en verdeel de ham en kruiden erover. Besprenkel met nog wat olijfolie en serveer.

#### Opmerkingen

Maak 'm vegetarisch met bv olijven i.p.v. ham.

#### Bron

Delicious magazine
