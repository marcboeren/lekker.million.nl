---
type: eten

title: Orecchiette cacio e pepe con cavolo nero
slug: orecchiette-cacio-pepe-con-cavolo-nero
date: "2018-11-28"
description: Eenvoudig lekkere pasta met kool en pecorino
image: /files/eten/orecchiette-cacio-e-pepe-con-cavolo-nero.jpg

soort: vega
gang: hoofd
temperatuur: warm
bereidingstijd: 20 minuten
keuken: italiaans
waardering: +++
ingredienten:
- cavolo nero
- pecorino

---

## IngrediÃ«nten

*voor 4 personen*

* 400 gr orecchiette
* 28 gr zout + extra
* 200 gr cavolo nero (palmkool), harde nerven verwijderd en fijngehakt
* olijfolie
* 2 tl zwarte peperkorrels, grofgemalen in de vijzel
* 100 gr Pecorino kaas, **fijn** geraspt


## Bereiding

Zet een grote pan met 4 liter water op het vuur en breng aan de kook. Voeg het zout toe en kook de orecchiette in 12 minuten al dente.
Roerbak in de tussentijd de cavolo nero 5 minuten in een hapjespan met 2 el olie en een snufje zout. Ook de cavolo nero moet, net als de pasta, beetgaar bereid worden.

Schep 2 soeplepels van het kookvocht over in een kommetje en giet daarna de orecchiette pasta af in een vergiet, maar spoel niet na!

Schenk een heel klein scheutje olijfolie in de pan (het vuur hoeft niet meer aan) en voeg de gemalen peperkorrels, de helft van de geraspte Pecorino en een scheutje kookvocht toe. Hierop komt de pasta en dit ga je rustig door elkaar roeren. Schep nu ook de andere helft van de Pecorino kaas erdoor. Door de hitte van de pasta zal de kaas smelten en samen met het kookvocht krijg je een heerlijke, romige saus. Vind je de saus nog iets te dik, voeg dan nog wat extra kookvocht toe.

Roer op het laatst de cavolo nero erdoor en serveer de orecchiette cacio e pepe direct.

#### Bron

[francescakookt](https://www.francescakookt.nl)
