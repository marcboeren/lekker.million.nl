---
type: eten

title: Ovenschotel met twee sauzen
slug: ovenschotel-met-twee-sauzen
date: "2019-02-12"
description: Pasticcio ai due sughi
image: /files/eten/ovenschotel-met-twee-sauzen.jpg

soort: vega
gang: hoofd
temperatuur: warm
bereidingstijd: 2 uur, 20 min oven
keuken: italiaans
waardering: +++
ingredienten:
- tomaat
- broccoli
- pecorino
- bechamelsaus

---

## Ingrediënten

*voor 4 personen*

* 400 g gepelde tomaten, gesneden
* 200 g ui, gesnipperd
* 200 g broccoli roosjes, gekookt en verbrokkeld
* 200 g speltmeel
* 60 g kamutmeel (of tarwemeel)
* 60 ml slagroom
* 40 g pecorino
* 1 ei
* halve stengel bleekselderij, klein gesneden
* 1 teen knoflook, fijn gesneden
* rozemarijn
* peterselie, fijngehakt
* tijm
* laurier
* 350 ml water
* bechamelsaus (50g boter, 60g bloem, 500ml melk)


## Bereiding

Verwarm de oven voor op 250°C.

Meng het speltmeel, kamutmeel, wat zout en peper, het ei, 2 el olijfolie en 350 ml water tot een zeer vloeibaar beslag. Laat dit een uur rusten.

Voor de rode saus fruit je de helft van de ui, alle knoflook en bleekselderij in wat olie. Voeg zout en tomaten toe, en kook een uur op laag vuur.

De groene saus begint met het fruiten van de resterende ui, wat rozemarijn, tijm, en laurier, op hoog vuur. Verwijder de kruiden, voeg de broccoli, slagroom, en wat peterselie toe. Kook dit 5 à 6 minuten en zet het vuur uit. Voeg de pecorino toe en roer om.

Bak van het beslag niet al te dunne pannenkoekjes.

Vet een ovenschaal in met boter. Schep een lepel rode saus en een lepel groene saus op de bodem, daarbovenop een pannenkoekje. Ga zo door tot de saus (bijna) en pannenkoekjes op zijn, sluit af met de bechamelsaus en het laatste van de rode en groene sauzen. Bak deze schotel 15 tot 20 minuten in de oven.


#### Opmerkingen

Wijntip: droog, jong, wit, harmonisch, en geurig. Bijvoorbeeld Elba Bianco.

Bechamelsaus maak je snel zelf met 50 g boter, 60 g tarwebloem, en een halve liter melk. Maak een roux van de boter en bloem, voeg op laag vuur al roerend met de garde de melk in scheuten toe, waarbij elke scheut opgenomen moet zijn voordat de volgende komt. Laat dit nog even  2 of 3 minuutjes doorkoken. Voor dit recept heb je misschien wat minder bechamelsaus nodig.

#### Bron

Delicious magazine.
