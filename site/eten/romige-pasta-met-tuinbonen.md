---
type: eten

title: Romige pasta met tuinbonen 
slug: romige-pasta-met-tuinbonen 
date: "2019-02-27"
description: Zo zijn tuinbonen wel lekker
image: /files/eten/romige-pasta-met-tuinbonen.jpg

soort: groenten
gang: hoofd
temperatuur: warm
bereidingstijd: 60 min
keuken: italiaans
waardering: +++
ingredienten:
- tuinbonen
- pancetta
- munt
- parmezaan

---

## IngrediÃ«nten

*voor 4 personen*

* 350 g bloem tipo 00
* 4 eieren
* olijfolie
* 3 tenen knoflook, fijngeperst
* 150 g pancetta, in blokjes gesneden
* flinke scheut droge witte wijn
* 350 g verse tuinbonen, gedopt (evt. dubbel)
* 400 ml room
* 1 citroen, schil geraspt
* 1 bosje verse munt, fijn gehakt
* parmezaanse kaas, in grove schilfers

## Bereiding

Maak eerst het pastadeeg: meng de bloem met de eieren, een klein scheutje olijfolie en een beetje zout, kneed tot een mooi soepel deeg en laat een half uur rusten.

Fruit de knoflook met de pancetta in een hapjespan op laag vuur. Voeg de witte wijn toe en laat lekker inkoken. Voeg de room toe en laat nog verder inkoken.

Kook de tuinbonen gaar.

Snij repen van de uitgerolde pasta (of met pastamachine), en kook deze beetgaar.

Roer de tuinbonen door de saus, en daarna de pasta. Voeg de gehakte munt en de citroenrasp toe.

Serveer met grote snippers parmezaanse kaas.

#### Bron

Jamie magazine
