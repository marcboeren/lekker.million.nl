---
type: eten

title: Soep van kool, brood, en ansjovis uit de oven
slug: soep-van-kool-brood-en-ansjovis
date: "2018-10-23"
description: Lekkere stevige soep
image: /files/eten/soep-van-kool-brood-en-ansjovis.jpg

soort: soep
gang: hoofd
temperatuur: warm
bereidingstijd: 25 min, 40 min oven
keuken: frans
waardering: +++
ingredienten:
- savooiekool
- ansjovisfilet
- parmezaanse kaas
- ciabatta

---

Lekkere stevige soep

## Ingrediënten

*voor 4 personen*

* 300 g ciabatta, in sneden van 1 cm dik
* 4 tenen knoflook, 2 gepeld en heel gelaten, 2 in dunne plakjes
* 4 el olijfolie + extra voor het besprenkelen
* 1 ui, in dunne ringen
* 1 kleine savooiekool, grof gesneden
* 8 ansjovisfilets in olijfolie, uitgelekt en fijngesneden
* vers geraspte nootmuskaat
* 65 g Parmezaanse kaas, grof geraspt + extra voor erbij
* 1 l kippenbouillon van goede kwaliteit

## Bereiding

Verwarm de oven voor op 200°C.

Leg de sneden ciabatta op een bakplaat en rooster ze 10 minuten in de oven, of tot ze lichtgoudbruin en een beetje knapperig zijn, maar niet droog. Neem uit de oven en wrijf ze in met een heel teentje knoflook. Zet apart.

Verhit de olie in een grote koekenpan en bak de plakjes knoflook een paar seconden tot de geur vrijkomt. Voeg de ui en kool toe, schep door de olie en knoflook en laat bakken tot de groenten net geslonken zijn. Voeg de ansjovisfilet toe en roer door de kool, zodat ze door het mengsel smelten. Neem van het vuur.

Leg één derde van het geroosterde brood op de bodem van een ronde ovenschaal of ovenvaste pan van minimaal 8 cm hoog en 23 cm diameter. Breek het brood eventueel om het in de schaal of pan te laten passen. Schep de helft van het koolmengsel erop en bestrooi met 20 g kaas en een snuf nootmuskaat. Herhaal dit een keer, eindig met een laag geroosterd brood. Schenk de bouillon erover en druk het brood een beetje aan met de achterkant van een lepel. Bestrooi met de rest van de parmezaan en een laatste snuf nootmuskaat. Bak 25-30 minuten in de oven. De soep zal goudbruin en knapperig van boven zijn. Serveer een soeplepel van de zachte soep met wat vande knapperige bovenkant en extra parmezaan.

#### Opmerkingen

In plaats van savooiekool werkt groene kool of chinese kool ook prima.

#### Bron

Delicious magazine
