---
type: eten

title: Spaanse mosselen
slug: spaanse-mosselen 
date: "2019-03-11"
description: Met chorizo en tomaat
image: /files/eten/spaanse-mosselen.jpg

soort: vis
gang: hoofd
temperatuur: warm
bereidingstijd: 25 min
keuken: spaans
waardering: +++
ingredienten:
- mosselen
- chorizo
- zwarte olijf
- tomaat

---

## Ingrediënten

*voor 4 personen*

* 2 buisjes saffraan (0,1 g)
* 4 kilo mosselen
* 5 el olijfolie
* 150 g chorizo, in blokjes
* 3 uien, in ringen
* 2 tenen knoflook, in plakjes
* 1 blik tomatenblokjes
* 1 pot zwarte olijven zonder pit, uitgelekt
* 1 bosje bladselderij, grof gesneden
* 1 el amandelschaafsel
* 500 g tomaten, in plakjes
* 2 el rode wijnazijn
* 1 stokbrood

## Bereiding

Week de saffraandraadjes in 50 ml heet water.

Controleer de mosselen. Verhit in een ruime, hoge pan 2 el olijfolie. Bak de chorizo 3 minuten. Voeg 2 uien en de knoflook toe en bak nog 2 minuten. Schep de saffraan met het weekvocht, de tomatenblokjes, de olijven, en de bladselderij erdoor. Leg de mosselen in de pan, breng aan de kook en laat 6 à 8 minuten koken.

Rooster het amandelschaafsel zonder olie goudbruin en schud op een bord. Verdeel de tomaat met de laatste ui over een schaal, besprenkel met de rode wijnazijn en olijfolie. Strooi de amandelen en wat zout en peper erover.

Serveer de mosselen met saus, tomatensalade, en stokbrood.

#### Bron

Delicious magazine
