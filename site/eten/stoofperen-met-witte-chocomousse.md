---
type: eten

title: Stoofperen met witte chocomousse 
slug: stoofperen-met-witte-chocomousse 
date: "2019-04-29"
description: Vraagt wat voorbereiding
image: /files/eten/stoofperen-met-witte-chocomousse.jpg

soort: toe
gang: na
temperatuur: koud
bereidingstijd: 2 à 3 uur
keuken: frans
waardering: +++
ingredienten:
- stoofpeer
- port
- rode wijn
- gelatine
- slagroom
- witte chocolade
- cantuccini koekjes
- blauwe bessen

---

## Ingrediënten

*voor 4 personen*

#### stroperige stoofperen

* 500 ml rode wijn
* 100 ml rode port
* 200 g rietsuiker
* 2 vanillestokjes 
* 3 kruidnagels
* 8 Gieser Wildeman stoofperen

#### witte chocolademousse

* 4 gelatineblaadjes
* 300 g slagroom
* 35 g likeur naar keuze
* 115 g witte chocolade

#### vulling

* 200 g cantuccini koekjes
* 125 g gedroogde blauwe bessen

#### extra nodig

* spuitzak met glad spuitmondje
* 4 wijnglazen

## Bereiding

#### voorbereiden: stroperig stoofperen

Breng de wijn, port, rietsuiker, vanille, en kruidnagels aan de kook en kook tot de suiker is opgelost. Laat afkoelen.

Schil de peren. Zet ze naast elkaar in een stoofpan. Voeg het koude wijnmengsel toe, breng langzaam aan de kook en laat op zeeeer laag vuur ongeveer 2 uur stoven tot de peren zacht aanvoelen, maar nog wel stevig zijn. Haal de peren en specerijen uit het kookvocht. Damp het vocht in tot het licht stroperig is. Snij de peren in parten, zonder klokhuis. Leg de peren in de stroop en verwarm lichtjes totdat de stroop door de peren is opgenomen.

#### voorbereiden:  witte chocolademousse

Week de gelatineblaadjes in koud water tot ze zacht zijn. Breng de slagroom aan de kook. Voeg de uitgeknepen blaadjes toe en laat al roerende oplossen. Voeg de likeur toe. 

Hak de chocolade in kleine stukjes en schep in een schaal. Voeg het warme roommengsel toe en laat smelten. Laat het in minstens 1,5 uur afkoelen in de koelkast.

#### afmaken en serveren

Verwarm de stoofpeertjes. Klop de witte chocolademousse luchtig met de handmixer. Snij de cantuccini koekjes in stukjes. 

Spuit een bodem mousse in de glazen en verdeel er de koekjes over. Leg er partjes peer op en wat blauwe bessen. Herhaal dit tot het glas vol is, en eindig met mooie partjes peer.

#### Bron

24kitchen
