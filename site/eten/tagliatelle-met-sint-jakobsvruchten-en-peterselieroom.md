---
type: eten

title: Tagliatelle met Sint Jakobsvruchten en peterselieroom
slug: tagliatelle-met-sint-jakobsvruchten-en-peterselieroom
date: "2019-04-29"
description: Altijd goed en snel klaar

soort: vis
gang: hoofd
temperatuur: warm
bereidingstijd: 30 min
keuken: italiaans
waardering: +++
ingredienten:
- St. Jakobsvruchten
- courgette
- tomaat
- saffraan
- peterselie

---

## Ingrediënten

*voor 2 personen*

* 15 Sint Jakobsvruchten
* 1 ui, gesnipperd
* 1 teentje knoflook, fijngehakt
* half bosje peterselie, fijngehakt
* visfond of bouillon, 250 ml
* 120 ml slagroom
* peper, zout
* beetje saffraan
* kleine courgette, in blokjes
* 1 tomaat, in blokjes en zonder pitjes
* boter
* glas witte wijn

#### voor de pasta

* 170 g bloem type 00
* 2 eieren
* snufje zout
* beetje olijfolie

## Bereiding

Meng de ingrediënten voor de pasta tot een elastisch deeg, laat een half uur rusten, draai er daarna tagliatelle van. Zet vast een pan water op om het te koken zometeen.

Fruit de helft van de ui en knoflook in een pan met wat peper en zout. Gooi er wat witte wijn bij en laat tot 1/3 inkoken. Visbouillon erbij en weer laten inkoken. Room erbij en laten inkoken tot de gewenste dikte, voeg een beetje saffraan toe.

In een ruime pan de andere helft van de ui en knoflook fruiten. Voeg de blokjes courgette toe en wat zout en peper. Blus met wijn en laat rustig sudderen. Voeg de Sint Jakobsvruchten toe, niet te lang, keer ze af en toe om.

Kook intussen de tagliatelle al dente en giet af.

Voeg de roomsaus uit het pannetje toe, roer om en laat even borrelen. Voeg daarna de verse peterselie toe en de blokjes tomaat toe.

Serveer de tagliatelle met de saus. Lekker!

#### Bron

[la-cucina.be](http://www.la-cucina.be)
